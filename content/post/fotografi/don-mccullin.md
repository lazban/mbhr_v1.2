---
title: "Don McCullin"
slug: "donmccullin"
description: "Don McCullin retrospective alla Tate Britain in London nel 2019"
date: 2019-03-31T23:50:17+01:00
draft: false
image: /images/fotografi/don-mccullin/mccullin-cover.jpg
categories: ["fotografi"]
tags: ["Don McCullin"]
---

Don McCullin si è chiesto se ha senso far vedere questo dolore. Gli hanno ucciso soldati davanti agli occhi e si è trovato faccia a faccia con bambini ormai prossimi a morire di fame. E lui scattava foto.

Rappresentare la violenza porta alla sua banalizzazione? C’è il rischio di abituarsi, di anestetizzarsi, a guardare gli scatti di Don McCullin? Lui sostiene di no: le persone che guardano queste foto se ne torneranno a casa con un _obbligo con la propria coscienza_. Per Don McCullin raccontare quanto in basso è caduto l’essere umano, è un modo per cercare di farlo risalire, per spingere all’azione.

Gli *esseri umani, infatti, sembrano non valere più niente*, almeno in certe parti del mondo.
Uno degli scatti più impressionanti, preso a Cipro nel 1964, nasconde violenza e sangue e mostra solo scarpe, che escono dal nero.

{{< figure src="/images/fotografi/don-mccullin/scarpe.jpg" title="" >}}
_British soldiers transport the corps of local Turks to the mosque, Cyprus, 1964 / Don McCullin_

Altri documenti del punto al quale siamo scesi sono presi in Congo, nel 1968, dove mercenari vari tormentano i loro prigionieri prima di ucciderli

{{< figure src="/images/fotografi/don-mccullin/tormenting.jpg" title="" >}}
_Suspected  Lumumbist freedom fighters being tormented by Congolese soldiers before execution, Cong0 1964 / Don McCullin_

McCullin pare appassionato dai contrasti e uno che ricorre evidente è come *la guerra sconvolga la vita dei civili*. Sia quando ci si trovino nel mezzo come a Londonderry,

{{< figure src="/images/fotografi/don-mccullin/londonderry.jpg" title="" >}}
_Londonderry, 1971 / Don McCullin_

… o quando ci si trovano per caso, e passeggiando per strada ti imbatti in un soldato a terra che prende la mira per sparare

{{< figure src="/images/fotografi/don-mccullin/walking.jpg" title="" >}}
_Londonderry, 1971 / Don McCullin_

... o quando ne prendano parte, senza neanche togliersi la cravatta,

{{< figure src="/images/fotografi/don-mccullin/tie.jpg" title="" >}}
_Turkish Defenders Waiting for the Attack, Limassol, Cyprus, 1964 / Don McCullin_

... o quando non ci sono, perché fuggiti, lasciando indietro qualche traccia di loro

{{< figure src="/images/fotografi/don-mccullin/hue.jpg" title="" >}}
_The Battle for the City of Hue, South Vietnam, US Marine Inside Civilian House 1968 / Don McCullin_

Ancora contrasti negli scatti di McCullin in mostra: i soldati (spesso improvvisati) che hanno *paura* sono un tema ricorrente come in questo scatto.

{{< figure src="/images/fotografi/don-mccullin/soldier.jpg" title="" >}}
_Biafra, 1969 / Don McCullin_

… ma anche la *dignità* delle persone che muoiono di fame

{{< figure src="/images/fotografi/don-mccullin/dignity.jpg" title="" >}}
_A dignified presence in a sixteen-years-old victim_

E poi c’è il *dolore* che provoca la guerra, con alcune foto-simbolo come questa donna cipriota consolata dal figlio.

{{< figure src="/images/fotografi/don-mccullin/despair.jpg" title="" >}}
_Turkish woman, with her son, learning of the death of her husband killed by Greek militia, Gaziveren, Cyprus, 1964 / Don McCullin_

In questo scatto c’è anche un’altra caratteristica di McCullin, lo *sfondo*, che spesso è denso di significato. Dietro la donna si vedono lontano, in alto a sinistra, due uomini appoggiati al muro, come se stessero osservando lo spettacolo, senza volto, come a rappresentare una società che non sa o vuole intervenire nella soluzione del conflitto.
Questo effetto è accentuato in quest’altro scatto in forte controluce.

{{< figure src="/images/fotografi/don-mccullin/shepherd.jpg" title="" >}}
_Turkish family mourn by the body of a sheperd killed by a Greek sniper, Limassol, Cyprus, 1964 / Don McCullin_

O qui

{{< figure src="/images/fotografi/don-mccullin/hospital.jpg" title="" >}}
_Cambodia, 1972 / Don McCullin_

Anche in questa foto c’è un contrasto fra i piani. In primo piano il bambino che soffre, e guarda in camera. Dietro, una bambina che gioca con un neonato, apparentemente tranquilla.

Il gioco _*foreground/background*_ appare anche in foto meno tragiche. Qui due bambini fanno boxe per strada con rifiuti in primo piano.

{{< figure src="/images/fotografi/don-mccullin/fighting.jpg" title="" >}}
_Boys boxing, Caledonian Road, Islington, London, 1960s / Don McCullin_

Il gioco fra piani torna anche nelle fotografie da zone ad alta tensione, esaltato ancor di più dal dettaglio e dalle figure in secondo piano fuori fuoco.

{{< figure src="/images/fotografi/don-mccullin/checkpoint.jpg" title="" >}}
_American soldiers, Checkpoint Charlie, Berlin, 1961 / Don McCullin_

Ma non è soltanto nei territori estremi di guerra o di povertà, che si può vedere l’abisso nel quale è caduto l’uomo.
Importanti reportage Don McCullin li ha fatti tra i *senzatetto* di Londra.
Questo _sleeping homeless in Spitalfield_ sembra morto e si confonde con il terreno, al pari dei morti che McCullin fotografò in Congo.

{{< figure src="/images/fotografi/don-mccullin/sleeping.jpg" title="" >}}
_Homeless Irishman, Aldgate, East End, London, 1970 / Don McCullin_

{{< figure src="/images/fotografi/don-mccullin/dead.jpg" title="" >}}
_A Dead North Vietnamese Soldier, The Battle of Hue, 1968 / Don McCullin_

Ma l’uomo vive in condizioni misere spesso anche quando lavora. Don McCullin entra nell’Inghilterra industriale degli anni ’60, dove il fumo delle fabbriche esce dalle ciminiere ad opprimere i lavoratori.

{{< figure src="/images/fotografi/don-mccullin/fumo.jpg" title="" >}}
_Early shift, West Hartlepool steelworks, County Durham, 1963 / Don McCullin_

E sempre da quelle parti, qualche anno più tardi, si affaccia un velo di simpatia in questa bambina che trasporta panni sporchi e riesce a ridere al fotografo nonostante il contesto degradato.

{{< figure src="/images/fotografi/don-mccullin/laundry.jpg" title="" >}}
_Family laundry near scrap yard, Bradford, 1978 / Don McCullin_

Il senso dell’arte di Don McCullin appare paradossalmente nell’unica sua foto “finta”. Alcuni soldati americani furono visti dal fotografo mentre saccheggiavano un corpo. “Quella scena mi fece star male, sentivo che quel morto meritava di avere una voce. Così, quando si furono allontanati, disposi davanti al corpo quello che era rimasto e scattai la foto”.

{{< figure src="/images/fotografi/don-mccullin/belongings.jpg" title="" >}}
_a dead North Vietnamese soldier and his plundered belongings, Set Offensive, Hué, South Vietnam, 1968 / Don McCullin_


- - -
_Don McCullin - Tate Britain - London - 2019.
Per le foto, copyright Don McCullin._

<a href="/2018/01/fairuse">
Please check home rules about Fair Use
</a>
